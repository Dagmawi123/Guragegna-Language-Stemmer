9ኢየሱስ አስረዄት ተማሪየታ እማቴ የትኼ ጠናኖምታነ ሲጣር ያወጦዌ ተባሸም ያተርፎዌ ይእግዘር ደረግ አበም ሾመኖም።ይእግዘርም መንግስት ተኖተታ ዩዶዌም ባሸነም ያተርፎዌ ናኸኖም።«የራኽኩ መደር ትታሮ ዬማኹ አትም ቃር አትጥብጦ፤ እንጣርም ቢኸር፥ ቀረጢትም ቢኸር፥ ሸረትም ቢኸር፥ ፍራንክም ቢኸር፥ ይሸሪም ጅር ዳር አትጥብጦ።የባዘነት አት ቤት በገፓኹ ኽኽ ቀያ ቸኹም ትታሮ ዳር በኽም ቤት ቶሮ።ኽኖም ኤትፐሮኩ በኸረ ተኽ ቀያ ውጦ፤ የኽኖም ምስክር ይኸርቦዌ የግራኹ ጐት ጠጥቦም ውጦ» ባረኖም።በኽም የቸነ ተማሪመታ ወሮም ይእግዘር ቃር ቲዩዶ ባሸነም ቲያተርፎ በቀያ ቀያታ ያሮ ባነ።አታት ሰብ «ያጠምቅ ዮኻንስ ተሞት ተረሳም» ባሮም ይዝረኮ የረፐሬ፥ ገሊላ ገነ ይገዛ ኼሮድስም ኢየሱስ የቾተን ዘንጋ እንም ሰማምታነ ተብራገገም።እንጐደናም «ነቢ ኤልያስ ተዠፐረም ቸነም» ቲብሮ፥ እንጐደናም «ይፍቴ ተቶ ነቢ አተታ ተረሳም» ይብሮ ባነ።ኼሮድስም «ዮኻንስሽ እያ አንገተታ አትየንጥንም ባነ፤ ኧጋ ዝኽ እንም ዘንጋ ያሜ ቧርም ዩጅለት ሟኑ?» ባረም ያዥኔ ይሸ ባነ።የኢየሱስ ናቸረነም ተራዮ መደር ቸነቦም የቾተዊ እንም የኢየሱስ ኦደዊም። ኢየሱስም እማትኽኖ ጠበጠም በቤተሳይዳ ከተማ መዬ ያነ መደር ወረም።ብዘ ሰብም ኢየሱስ ያርወ መደር ኻሮም ተተረዊም። ኢየሱስም ተፐረኖም፤ ይእግዘር መንግስት ቃር ዩድኖ ባነ፤ ተባሸናም ትረፎት ያነቦኽኖም አተነፈኖም።ግዝየመታ ቲመሽ ወረም፤ አስረዄችም ናቸረነታ የኢየሱሴ ተነቦምታነ «ዝኽ ያነኔ መደር በረኻው፤ ዝኽ ሰብ እንም በዙርያንዳ ባነቦ ቀያም ከተማም ወሮም ሸረትም ያድሮም መደር ይረኽቦዌ ዝኽ ሰብ አስራፕትኖ» ባረዊም።ኢየሱስ ጭን «አኹ ገጋኹ ይበሮ ቃር አቦዮ» ባረኖም። ኽኖም «ይና ያነንደ አምስት እንጄራም ዄት አሳው፤ በዝም የቸነ ዌትነ ሸረት በስየነ ባንኸሬ የዝ እንም ሰብ ኤወጣን» ባረዊም።በኽም የረፐሮ አምስት ም ገምያ ይኸሮ ባነ። ኢየሱስም የተማሪየታ «ተመደር መደር አምሳ አምሳ ሰብ ሻዶም አውሮዮ» ባረኖም።ኽኖም ዮደኖም ኸማ እንመና አወኖዮም።ኢየሱስም አምስት እንጄራም ዄት አሳ ነሳምታነ ሰሜንየ አሸም ይእግዘር ሽር ባረም፤ ትም ፍረነመም የሰብ እንም ያሰሮዌ የተማሪየታ አበኖም።እንም በኖም ጠቦም፤ ተሰብኽኖ የተነፈ የፍረነ አስረዄት ሳጠራ ነሶም።ኢየሱስ ይማተታ ጠሎት ያሜ ባነ፤ ኽም ጋ ተማሪየታ ተት ጋ የረፐሮዬ «ሰብ ይያ ሟኑ ይብሮን?» ባረም ተሳረኖም።ኽኖም «ያጠምቅ ዮኻንሱ ይብሮ፤ እንጐድመና ነቢ ኤልያሱ እንጐድመና ቲፍቴ ነቢ አተታ ተሞት ተረሳም ይብሮ» ባረዊም።«አኹኽ ይያ ሟኑ ትብሮን?» ባረኖም፤ ጴጥሮስም «አኸ እግዘር የሸፐተናኸ ትቸንቴ የዋሪ ክርስቶስንኸ» ቧረንም።ዝም ዘንጋ ይማት ሰብ ቤዩዶዌ ንቃር አትጬፐኖም።ኢየሱስም የተማሪየታ «የሰብ ትከ የገን ባሪቅ፥ የስ አለቃም የጫ አስተማሪም ይቀርጠዊቴ፤ ብዘ ጅጓረ ይትፐርቴ፤ ይቈጥሪቴ፤ ቢኸርም በተ በሶስት ከረታ ይትረሳቴ» ባረኖም።ይንመና «እያ ይትተሬዬ ይሸ እንም የገገታ የኽዳ፤ መስቀረታ እንም ከረ የጠውርም የትኸተሬ።ነብሰታ ያተርፌ ይሸ እንም ያጠፏን፤ ይያ ቲብር ነብሰታ ያፐረ እንም ያተርን።ሰብ ባፈር ያነ ዱንያ እንም ቢረኽብ ነብሰታ ጭን ቢጠፋ ምር ያለሸ?ብያም በቃረና ይቅመጭ እንም የሰብ ትከ በገገታ፥ ባባታ ብእግዘርም በትቀደሶ መሌካ ክብር ቲቸን በት ይቅመጭወቴ።የውረመና ኦድኹ በዝ ተቈሞ ሰብ ይእግዘር መንግስት ቲያዞ ዳር ኤሞቶ ሰብ ነረቦ» ባረም።ኢየሱስ ዝኽ እንም ቦደ አን ተስት ከረ አን፥ ጴጥሮስም ያእቆብም ዮኻንስም ጠበጠም ጠሎት ያሜዬ ቈቶ ወጣም።ኢየሱስም ጠሎት ቲያሜ ይፍተታ መርክ ተሽጋከረም፤ ጅርመታ ነጨ ኸረም ብርጭ ብርጭ ባረም።ኽም ጋ ዄት ሰብ ሙሴም ኤልያስም ተት ጋ ይትጮዶ ባነ።ኽኖም በክብር ትራቦም ኢየሱስ በኢየሩሳሌም ጅጓረ በትቀፐሮትም በቶትም ይእግዘር አሳብ ያሜኸማ ይዝረኮ ባነ።ኽም ጋ ጴጥሮስም ተትም ጋ የረፐሮ እንም ወሬት ጠበጠኖም፤ ቦሬተናም ተረሶም የኢየሱስ ክብር አሰቦም፤ ተትም ጋ እንጐድ ዄት ሰብ በቈሞዌ አሰቦም።ሙሴም ኤልያስም ተኢየሱስ ተቤተሮም ቲያሮ ጴጥሮስ የኢየሱስ «ታኖ ይና በዝ ወኽረንዳ ወኼው፤ በዝ ሶስት ዳስ ናርሽነ፤ አት ያኸ፥ አት የሙሴ፥ አት የኤልያስ ይኽርሸ» ቧረንም። ጴጥሮስም ዝኽ ቲብር ይዝረ ቃር ቤር።ትም ዝኽ ቲዝረ ዳበራ ቸነም አኸተረኖም፤ ዳበራ ቲያኸድኖ ጴጥሮስም፥ ያእቆብም ዮኻንስም ሰነፎም።ተዳበራም ደን «የሸፐትን ኧርቸና ዝኸታው፤ የትም ስመዊ» ይርብቃር ተሰማም።ዝም ቃር ተትሰማ አን ኢየሱስ ይማተታ በቈሜ ነከበዊም፤ ተማሪመታ ስ ባሮም ባንኸሬ የሰመዊ ቃር በኽ ግዝየ የሟኒም ሰብ አኖዶ።በመረጋታ ተቈቶ ቦንዶ አን ብዘ ሰብ የኢየሱስ ተራከበዊም።ተሰብኽኖ አተታ ኦነምታነ «አስተማሪዮ እማት ኧርች ነሬ፤ ታዥኔ ኧጨስኸ፤ ትም ሲጣር ጠወጠንም፤ ቲትረሳወ ዮን፤ ታንቃታ ዝምባወት ያወርድም ያክወንን፤ ሰብነትመታ መዛ ኤፐም አምጣ ነብሰታ ይገን።ተማሪያኸም ሲጣርታ ያወጠውዬ ጨቈስኽኖም አንኸረሎ» ቧረንም።ኢየሱስም ዠፐረም «አታምሮ ጠማማ የዝ ዘበር ሰብ፥ መቸ ዳር ታኹ ጋ ኧረብርቴ? መቸ ዳርኽ ኧፈርኽንኹቴ? አኸም ኧርቻኸ ዝኼ ናን» ቧረንም።ኧርችታ የኢየሱሴ ቲትነብ ሲጣረታ አደገም አንክወነረንም፤ ኢየሱስ ጭን የሲጣርታ አጥራቈረንም፤ የርችም አተነንምታነ ያባታ አወንም።እንመና ይእግዘር ንቅ ደረግ ያሰቦዬ ወግ ኸረቦም፤ እንመና በትቾተ ዘንጋ ወግ ቲኸርቦምታነ፥ ኢየሱስ የተማሪየታ፥«የሰብ ኧርች በሰብ ኧጅ አወጨም ያሪቴ፤ አኹም ዝኽ ቃር ብንዝራኹ ስሞም በናኹ ቀረዊ» ባረኖም።ኽኖ ጭን ዝኽ የባረኖ ቃር አንገፓኖ፤ ቤቤስረውዬ ዘንጋታ ተሼመቦም ባነ፤ ኽኖም ይትሰረውዬ ሰነፈዊም።የኢየሱስ ተማሪ ኽኖም ተኽኖ «ቲና ትንመንዳ ይርቅ ሟኑ?» ባሮም ይዝረኮ ባነ።ኢየሱስም የነና አሳብ ኻረምታነ አት ትከ ጠበጠም በመየቴ አቈንም።«ሟኒም ሰብ ዝኽ ትከ በሽመና ይትፐር እያ ተፐረም፤ እያም ይትፐርታ የራኼታም ይትፐር፤ ኧጋ ትንማኹ ያርስታ ይንማኹ ንቁ» ባረኖም።ዮኻንስ ዠፐረም «ታንዶ አት ምስ በሽማኸ ሲጣር ቲያወጣ አሸኔም፤ ቲናም ጋ ኤያር የኸሬ ቶ ባኔም» ቧረንም።ኢየሱስ ጭን «የትም አትኽረዊ፤ ያኹም ኤያትቋናኹ ሰብ እንም ይፕርኹ» ቧረንም።ኢየሱስ ሰሜ ይወጣወ ወክት በትራነበ ግዝየ፥ ኢየሩሳሌም ከተማ ያሬ በራ ነታ ወሰነም ተረሳም።ይፍቴንየ በተሮም ያሮ ናቸረነ ናኸም፤ ኽኖም ያወ መደር ይሸክቶኔ አት የሰማርያ ቀያ ገፖም።ትም ይፍትሜ ኢየሩሳሌም ንወር ባረም የትረሴ የሰማርያ ሰብ ይትፐረውዬ አንሳቦ።ተማሪየታ ያእቆብም ዮኻንስ አሰቦምታነ «ታንዶ እሳት ተሰሜ የረድም የደፕኖ ንብኔ ይሽርኸዌ?» ባረዊም።ኢየሱስ ጭን ተዥባፐረም ማቸቦም። [አኹ ተምር ኤነት መንፈስ የኸርኹኸማ አትሮ፤ የሰብ ኧርች የቸነ የሰብ ነብስ ያተርፌው ባንኸሬ፥ ያጠፌ አንኸረ።]ተኽሜ ተረሶም እንጐድ ቀያ ወሮም።ኢየሱስ ተተማሪየታ ቤማ ቲያሮ አት ምስ «ታኖ ታርወ መደር እንም ኧትተርኸቴ» ቧረንም።ኢየሱስም «የቀወረ ጐጀ ነረኖ፤ የሰሜ አንም ቤት ነረኖ፤ የሰብ ኧርች ጭን ገገታ ይትጠቀርወ ዌም ያወ መደር ኤነን» ቧረንም።ያትመታ «ኔኸ ተኸተሬ» ቧረንም። ትም «ታኖ አባና ቲሞት ዳር ኻደምም ኧ ንብደርም ንወር ፍቅድኒ» ቧረንም።ኢየሱስም «የቶኽኖ ታቦዮ የተ የጎ፤ አኸሽ ወርም ይእግዘር መንግስት ቃር ኦድ» ቧረንም።አትም እንጐድ ሰብ «ታኖ ኧትተርኸቴ፤ ቢኸርም ንብደርም ታበሩሰና ኧትስራፐቴ ፍቅድኒ» ቧረንም።ኢየሱስ ጭን «ሟኒም ሰብ በቦራ ቲቾት ያንንየ ኤያዥ፤ የኽክም አት ሰብ ይእግዘር ሜና ጠበጠም ያንንየ ኤይዥ፤ ቢያዥ ጭን ት ይእግዘር መንግስት ኤገባ» ቧረንም።